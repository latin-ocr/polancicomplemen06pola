Efflsr. 72.-31 DECEMBms 1561 299

noster quidam de morte atque inferis uehementius loqui coepit,
qua illi oratione deterriti uix tandem ludum reliquerunt. Vnus
tamen qui quandam pecuniae summam amisisset, sortem suam
accusans, non prius se ex ludo discessurum professus est, quam

pallium quod perdiderat, recuperaret3 tum noster pallium, quo
⁷ ipse induebatur, illi obtulit, affirmans se paratum etiam ad inte-
riorem uestem tribuendam, modo desineret diuinam Maiestatem
maledictis incessere. Qua re adeo illos commouit, ut folia abiece-
rint, et se ne minimam quidem temporis iacturam deinceps in his
ludis facturos, sed in aliis honestioribus et utilioribus occupatio-
nibus operam collocaturos reciperent.

22. Cum alias flumen traiicere uellent, nec haberent unde
naulum soluerent, doctor quidam qui equo amnem iam transie-
rat, inopia nostrorum intellecta, equum suum remisit, quo ipsi
etiam transirent. Nostri ut beneficium foeneratum rependerent,
cum illo de rebus diuinis et christianis uirtutibus colloqui coepe-
runt. Is uero eiusmodi colloquiis prouocatus, quae animo inclu-
sa gestabat, aperuit, et summum pontificem ceterosque ecclesiae
ministros quasi censoria uirga notabat. Huic ita nostri respon-
debant, ut non solum illos turbulentos animi motus sedarent, ue-
rum etiam quomodo de Christi uicario et episcopis loquendum,
et quam periculosum et indignum sit christos domini tangere,
qualescumque illi sint, aperte docerent. Idem fere accidit cuidam
alteri, qui aliqua sorte haereseos labe infectus, cum male de prae-
latis Ecclesiae sentiret atque loqueretur, a nostris doctus, animo
pacato et quieto discessit.

23. [n xenodochiis et diuersoriis quandiu commorabantur,
a mordacitate, obscaenitate, Deique et sanctorum accusatione
homines deterrebant, illisque rectae et christianae uitae praece·
Ι pta tradebant. Neque uero uel sacerdotibus et parochis, uel ludi—
magistris, quos in pagis et oppidis reperiebant, omnino defue-
runt quominus eos etiam officii sui commonefacerent.

24. Disputationes ante studiorum instaurationem, de more
institutae, bene ac foeliciter successerunt. Nostri siquidem, tam
praesides quam propugnatoreS, acumen, eruditionem, modestiam
in respondendo tantam prae se tulerunt, ut omnibus satisfieret

