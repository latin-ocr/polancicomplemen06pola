284 POLANOE COMPLEMENTA

datas esse in sacrificiis et precationibus uoluit, qua de causa li-
tanias et uerberationes, multo ante discessum ejus institutas,
prosecuti sumus. Postremo R. P. Salmeronem absentem, vica-
rium declarauit, cuius Neapoli Romam post calores aestiuos uen-
turi, locum interim Rdus. doctor Madridius, alioqui domus colle-
giique etiam nunc praefectus, obtineret3 tum singulos comple-
xus, domum se recepit, ubi postridie, curn a coena iterum illa
eadem domesticos monuisset, complexuque excepisset, calendis
Julii, Christo duce, profectus est.

3. Postero autem die doctor Rodriguez et Ρ. Joannes Bapti—
sta romanus, et Alfonsus hispanus, coadiutor, Venetias disces
serunt, missi et ipsi a summo pontifice, una cum oratore patriar-
‘chae alexandrini ⁴, ut inde in Aegyptum ad ipsum patriarcham
quamprimum soluerent. Et quidem pontificia beneficentia, tam
oratorem, quam nostros, sanctissimus Pater, ut pius ac uerus
pontifex, abeuntes est prosecutus. Vtrisque enim viatici nomine
quadringentos aureos dedit, et pontificales vestes, easque pul-
cherrimas patriarchae deferendas adiecit. Intelligimus eos 4 no—
nas octobris Venetiis soluisse, et ad 3 idus secunda nauigatione
in Zacynthum, Graeciae insulam, in jonio mari positam, perue-
nisse, ut inde facile ante calendas nouembres Alexandriam appu-
lisse speremus.

4. Nos uero post horum omnium profectionem, ad uota no-
stra, ut assolet, recensenda coepimus animum applicare, atque ita
die diuae Mariae Magdalenae sacro, auctoramenti ac seruitutis
nostrae chirographum, Deo et Domino nostro laeti et alacriter re-
citauimus et obtulimus, cum ejus rei causa multis uerberationibus
usi essemus praeter eas quae singulis noctibus usque ad exactum
Octobrem facta sunt, quando Patris generalis litteris ex Gallia
admoniti sumus, ut litanias quidem prosequeremur, sed tam as
sidua flagra omitteremus, quae tamen a multis saepe repetita
sunt diuersas ob causas, turn pro Gallia, tum pro Germania, alias

⁴ Juxta SACCHINUM (ibid., n. 135) comites P. Christophori Rodn'guez
fuerunt joannes Baptista Elianus [romanus], christianus ex judaeo factus,
linguarum peritus; Alphonsus Bravo [hispanus], frater coadjut0r3 et legatus
patriarchae alexandrini Abrahamus quidam syrus.

