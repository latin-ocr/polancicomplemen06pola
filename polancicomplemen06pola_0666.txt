624 PoLANffl COMPLEMENTA

tati nostrae inter alia commendauit, ut animarum illarum curam
salutemque susciperet, eadem re ipsi cohortis eius praefecto pa-
riter commendata. Itaque et ipse praefectus et milites omnes fere
per confessionem expiati, et quotidianis in sacello palatii concio-
nibus ad pietatem catholicam informati, partim uetitos haereti-
corum libros ultro dedere cremandos, partim concubinas uel re-
pudiauere‚ uel sibi legitimis nuptiis coniunxere.

27. Variis ex oriente christianis suarum rerum caussa, uel
cum epistolis uel sine epistolis, ad pontificem uenientibus, eorum
et in agendo interpretes, et in catholica religione magistros e
nostra Societate delegit. Itaque multi aberrantes ad ecclesiae
gremium rediere, et catholico ritu et poenitentiae et Euchari-
stiae sacramenta sumpsere.

28. Iam uero magna quoque hebraeorum manus ad cultum
CHRISTI traducta est. Quo de genere ut aliqua illustriora per-
stringam, contigit quendam, uxore ab se per simultatem atque
odium ablegata, audito euangelio cum quinque filiis credere.
Uxor autem, de religione pariter appellata, uerita ne maritus

aliam duceret, baptizari constituit, marito quamlibet (metu repe· ’

tendi cum illa consortii) dehortante: usque adeo erat in fide male
firmus adhuc. Sed cognita re, Pater quidam e nostris utrunque
crebris cohortationibus ad concordiam reuocauit. Maritus ab ea
ueniam supplex petiit ad genua prouolutus; ambo coelesti laua-
cro lustrati‚ una uiuunt, magno cum aliorum quoque fructu con-
fessionis et eucharistiae sacra mysteria frequentantes,

29. Alium quendam legisperitum, is ipse, quem modo dixi,
Pater, consuetudine sibi deuinctum apud se ad prandium inuita-
uit. Cum ille se excusaret edicto quo uetitum est ne hebraei cum
christianis cibum sumere possint, Pater impetrata a vicario sum—
mi pontificis uenia ut hebraeo cuilibet secum impune uesci lice-
ret, hominem in aedes collegii nostri perduxit, atque inde ante-
quam discessit, statuit omnino christiana sacra suscipere, et ad
id ipsum uxorem et filios septem una pellicere. Deinde illum Pa-
ter ad pedes pontificis deduxit, cuius aspectu pontifex non me-
diocriter est laetatus. Sequuti sunt eius consilium e filiis quin-
que; et omnes post catholica rudimenta sacro fonte sunt loti

