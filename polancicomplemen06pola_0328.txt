286 PorANcr COMPLEMENTA

num multitudo, in primisque germanorum, cuius ille gentis aman-
tissimus est, quippe cum in ea prouincia diucius uersatus fue-
rit; de qua cum loqueretur, foeliciter in ea nostros laborare dice-
bat. Idem Pater perlibenter et hilariter accepit el legit quaedam
graeca et latina epigrammata a nostris oblata. Sub vesperum
eodem cubiculariorum decurio uenit, ut P. Franciscum saluta-
ret, eique pontificis· nomine habitationem in palatio apostolico,
et quodcumque necessarium esset, offerret3 significauit etiam
gratum sanctissimo Patri fuisse ejus aduentum, et gratiorem
futuram salutationem atque praesentiam3 his ita colloquentibus,
lusitanorum regis orator interuenit, qui eumdem Patrem officii
causa inuisebat. Ceterum ille non multis interiectis diebus pon-
tificem adiit, a quo ad pedum oscula humaniter admissus et hi-
lari uultu acceptus, et amplissimis est uerbis collaudatus, quod
uidelicet Christi secutus consilium, terrestres opes, humanos ho-
nores, ac mundanas delitias repudiasset, ut per spiritus pauper—
tatem, mundique contemptum, caelestia bona, et inmortalem
gloriam sempiternamque beatitudinem consequeretur: quo qui-
dem pulcherrimo facto, egregium euangelicae uirtutis exemplum
ceteris praebuisset.

6. Interea jubilaeum propositum est ac promulgatum, quod
idem sanctisimus Pater ac dominus noster pro felici euentu tri—
dentini concilii proxime est elargitus Quocirca multum est a
nostris sacerdotibus (quorum numerus in collegio est jam qua-
dragenarius, domi uicenarius>‚ in audiendis confessionibus labo-
ratum, nec sine magno confitentium fructu, qui diebus aliquot
frequentes ad nostrum templum confluxerunt. Complures autem,
quae partim inani metu, partim perniciosa uerecundia per mul-
tos annos in aliis confessionibus caelauerant flagitia, nostris ape-
ruerunt. Non pauci etiam totius ante actae uitae peccata confes-
si, ad bonam frugem se receperunt. Quidam aliis sacerdotibus
confessi cum parum animo conquiescerent, confessionem nostris
ἢ repetere uoluerunt. Alii quos diu uel simultates et inimicitiae uel

⁵ Edita est bulla jubilaei die {4 Nov. 1561. Cf. MERKLtz‚ op. cit„ 361,
551·

