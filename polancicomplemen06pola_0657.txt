EpisT. 128.—1 JANUARH 1567 015

cus nobis episcopi tyburtini ⁷ liberalitate concessus est, acceptus-
que a nostris eo consiliO, ut, quoniam coelo est ualde salubri, eo
sese ex domo et collegio, qui minus commoda ualetudine uteren-
tur, curandi corporis caussa reciperent. Bonus erat hortus, sed
habitatio perangusta3 templum uero ipsum plane desertum ac
sordidum. Itaque rem aggressi fratres nostri fabri murarii, tem-
plo decoram in speciem concinnato, aedes praeterea pone extru-
xere sat commodas. Deinde cum nouitios domus professa non
caperet (quamuis aliquot eorum subinde, continuandae probatio-
nis caussa, partim nostrum in collegium ad quaedam humilia mi-
nisteria, partim etiam in germanicum mitterentur), decreuit Pa-
ter noster generalis nouum hoc aedificium probationi potissimum
attribuere. Itaque partem eo nouitiorum cum proprio prefecto
amandauit. Hisce tam paruis initiis Deus D. N. propitius affuit3
foeminam illustrem ac primariam permouit, dominam Joannam
Aragoniam, Taleacotii ducissam, ut rem totam suscipere, domum
augere et ornare certis prouentis uellet, id ipsum domino M. An-
tonio Columna filio approbante. Itaque partem aedium uicina-
rum, quas ea possidet, necnon partem uineti uel horti contigui,
alia quaedam praeterea, quorum erat dispensatio penes se, huic
domui probationis addixit. Et licet prouentum haec omnia non
exiguum efficiant, tamen multo maiora adhuc cogitat. [taque ipsis
D. Andreae solemnibus, eo cardinales aliquot aliosque magnates
una cum M. Antonio filio, ad sacrum et concionem inuitauit;
quibus praesentibus, cereum fundatoribus dari solitum e nostris
constitutionibus, grati animi indicium, illi detulimus; quem illa
uultu sane laetissimo ita accepit, ut diceret maximum sibi a Do-
mino beneficium tribui, quod fundationem hanc constituere pos-
set. Tunc conuersa ad filium, eodem illi porrecto cereo, «Habe tu
quoque cereum, inquit, fili, et fundatione hujusmodi gaude». Cu-
ius ille benignitatem erga nos sermonemque uerbis humanissi-
mis subsequutus, mox cereum reddidit matri. Per eos dies etiam
contigit ipsius ducissae oeconomum graui morbo correptum, ad
se rectorem domus ejusdem D. Andreae accersere; a quo per

⁷ Joannes Andreas Crucius.

