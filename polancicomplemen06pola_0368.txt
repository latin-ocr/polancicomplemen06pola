326 POLANcr coMPLEMENTA

rius, aestate proxime praeterita, cum acl exequias-Rmi. cardina-
lis a Cueua '³' cohonestandas plerique praesules, legati, aliique
principes uiri in templum D. Iacobi conuenissent, habuit apud
eos grauem et eruditam, magna omniurn admiratione, sermone
hispano concionem, tanti viri amplitudini accommodatam3 qui
cum adhuc superstes in lecto infirmus decumberet, semper sibi
P. Franciscum, cuius oratione plurimum se ad uitae melioris de-
siderium excitari intellegebat, et alios item nostrae Societatis Pa-
tres inuicem sibi per statas horas succedentes, ad ultimum usque
spiritum adesse perpetuo uoluit.

17. Quoniam uero in P. Francisci mentionem incidi, non
praeteribo tacitus singulare beneficium quo nostrum collegium,
ubi primum est Italiae commissarius declaratus, non parum orna·
uit. Cum enim antea nunquam sanctissimum Eucharistiae sacra*
mentum in nostro collegio asseruatum esset, quod ei rei locum
accommodum non haberemus, cura eius prima fuit, ut sacellum
quoddam satis amplum et appositum in eum usum ornaretur, in
quo cum ipse rem diuinam magna, ut par erat, cantus celebrita-
te, variisque ornamentorum apparatibus peregisset, sanctissimum
Christi corpus suo loco decentissime condidit, summa fratrum
consolatione, dicam etiam spiritus exultatione, quod optato tan-
dem fruerentur thesaur03 quo tamdiu hoc collegium carere Do-
minus forte idcirco uoluit, ut eius desiderium ardentius in nobis
excitaret pietatis studium. Dici enim non potest, quam ardenti
fratres omnes aemulatione alii aliis succedentes, sacrum domini-
ci corporis sacellum suas Domino preces oblaturi frequentent.

18. Nunquam item suis hortationibus seu concionibus ca-
ruerunt ii, qui carceribus detinentur3 quibus fit, ut piae consue·
tudines per nostros apud illos institutae nouis semper studiis in·
crementum sumant, ut confessionis et Eucharistiae sacramenta
frequentent, ut suas interdum horas precationibus tribuant, ut
mutuis se de diuina re colloquiis ad illarum molestiarum toleran-
tiam consolentur. Qui ita nostrorum uel solo aspectu delectan-
tur, ut si contingat, ut aliis forte rebus occupati, adire illos ali-

⁹ D. Bartholomaeus de la Cueva et Alburquemue, tit. Sanctae Crucis in
Jerusalem. Obiit Romae 29 Jun. 1562. Cf. EUBEL, ΙΙΙ, 31.

