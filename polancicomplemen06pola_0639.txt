EPIST. 125.—5 AUGUSTI 1566 597

STANISLAUS HOSIUS CARDINALIS POLANCO

HEILSBERGA 5 AUGUSTt 1566 ¹.

Ι. Quae de summo pontifice Polancus scripsit piis omnibus grata fuerunt.
Abusus quosdam antiquos curiae romanae commemorat.-2. P. Asten-
sis rector collegii braunsbergensis.—-3. De praeceptoribus scripsit Sun-
nerz'uS. Res publicae perturbatae in regno polonico; etc.

1. Rde. Pater, in Christo charissime et honorande. Quae de
pontifice scribit P. V., non possunt piis omnibus non esse ualde·
grata. Sunt enim omnia summa laude digna. Quod uero postre-
mo loco posuit, quanto rarioris est exempli, tanto magis praedi-
candum. Memini temporis illius, quando nec episcopi Romae tae—
das ardentes suis manibus gestare dignati sunt, cum sacrosancta
Eucharistia portaretur, sed ad suos famulos munus hoc delega-
bant, qui mihi maximus abusus uisus est. Bona spe sum, quod
sub hoc tam sancto pontifice iam sit correctus. Non potest ulla
esse tanta humilitas, quin multis partibus maior etiam ei debea-
tur, cuius corpus illo tempore gestatur. Deus pontificem hunc
tam sanctum diu nobis conseruet atque uiuificet‚ ut ad eius·
exemplum conuertantur etiam alii, qui suntminorum ordinum.

2. Doctorem Astensem ² iam ad nos uenisse proximis supe-
rioribus meis significaui. Est is rector collegii designatus. Con-
cionem, quod quidem ego sciam, ad populum nullam adhuc ha-
buit, sed habiturum se, cum ego uenero, promisit. Veniam autem
fortassis non post ita multos dies.

3. De praeceptoribus uero, qui et quales necessarii sint, non
dubito quin ex Ρ. Francisci ³ litteris cognitura sit. Rdo. Patri
generali, simul et sanctae Societatis istius vestrae precibus et sa-
crificiis me diligenter commendo. Scriberem aliquid hincs sed
boni quod [scribatur nihil] est. Fuerunt in vicinia magni motus.
Nonnihil illi quidem conquieuerunt, necdum tamen ita sedati
sunt, ut secure nobis in utramque, quod aiunt, aurem dormire
liceat. In regno nihilo meliore statu sunt res, religio praesertim.

¹ Ex archetypo in codice Epist. cardin„ 1 fol„ n. 148, prius 231.
² Praeced. epist„ annot. 4.
³ Ibid.‚ annot. 6.

