300 PonANC1 COMPLEMENTA

auditoribus, qui et nobiles et frequentes fuerunt quottidie. Pu-
gnatum est etiam a doctoribus romani gymnasii et a monachis
diuersorum ordinum, quorum aliqui plura quam optaremus in
nostrae Societatis laudem praefabantur. Honestauit hanc littera-
rum pugnam praesentia cardinalium aliorumque praelatorum ac
illustrium uirorum. Terminabatur uero disceptatio quotidie nouo
aliquo et faceto epigrammate, a puero cum uenustate pronun-
ciato. Habitae sunt tres orationes, una de laudibus sacrae theo-
logiae, primo die quo theologicae theses proponebantur; altera
in commendationem philosophiae, quarto die, quo philosophicae
disputationes inchoabantur3 tertia de utilitate ac dignitate trium
linguarum, composita tribus linguis, et octauo die dicta, quam
secutus est dialogus seu tragicomedia in auaritiae detestationem,
cuius actus musicis modulationibus distinguebantur3 acta est ma-
iori concursu quam superiorum annorum, et placuit tam fabula
quam actores: Christo gratia, ad cuius gloriam et honorem haec
omnia referuntur.

25. Promoti sunt sex ad sacerdotium, et pridie instauratio-
nis studiorum creati sunt 14 magistri in artibus, partim germani,
partim bohemi, quorum condiscipuli, qui simul artium curriculum
emensi erant, cum nihilo minus digni eo gradu essent, tamen
cum hi tituli non sint necessarii in aliis regionibus quam in Ger-
mania, quo hujusmodi magistri mittendi sunt, promoti non fue-
runt. Magisterii autern candidati omnes aut in publicis aut in pri-
uatis disputationibus doctrinae suae specimem praebuerunt,
quorum modestiam et submissionem in eo gradu suscipiendo, ex-
terni spectatores non admiratione solum, sed etiam admurmura-
tione et propemodum clamore professi sunt.

26. Studia hoc anno renouata sunt maiori concursu externo·
rum scholasticorum quam unquam hactenus, ita ut iam schola-
rum angustiis laboremus. Quocirca dialecticae gymnasium, quod
est omnium amplissimum, uix capere potest omnes auditores,
ex quibus assidui quidem externi 80, nostri autem 35 numeran-
tur; ut autem in his multa praeclara ingenia et magnae spei et
expectationis reperiuntur, sic etiam in illis, quorum plerique le-
ctiones scribunt ac publice repetunt, et theses proponunt ac tuen-

