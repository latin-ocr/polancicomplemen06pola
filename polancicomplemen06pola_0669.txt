EP1ST. 128.—1 JANUARH 1567 627

re, et coram Domino praestaturum esse promisit. Hoc audito
mulier tum denique paruit.

36. Neophytos pontifex in suum conspectum iussit omnes
adduci; adductos tempestiuo sermone confirmauit in fide; eorum
rosariis benedixit, aureis XXV cum singulis «agnus Dei» unum-
quemque donauit3 laeto ualde pontifice, ipsi bene animati abiere.
’ Vniuersis neophytis, quorum hoc anno fuit numerus LXXX,
praeter ueteres alios XV uel XX, unus e nostris Patribus cum
auctoritate in spiritalibus praesidet.

37. In neophytis erat mulier maura cum sorore natu mino-
re; quarum utraque olim in captiuitatem abducta, diuturno iam
XXV annorum seruitio premebatur. Per annos autem XV de re-
ligione solicitatae restiterant, ea maxime fiducia, quod cum es—
sent honesto loco inter suos natae, ab aliquo redemptum iri sese
sperabant3 et simul maior minorem in pertinacia confirmabat.
Cum hera nobilissima foemina, hanc maiorem ad coenobium, ut
ibi erudiretur, misisset, ad illam Pater ille arabice doctus (cui ea
plus ob id ipsum credebat), accessit3 cumque eam ad christianam
religionem hortatus esset, illa deliberandi Deumque precandi·
spatium postulauit. Patri postridie redeunti, lacrimans, Tuus,
inquit, sermo et harum uirginum spectata mihi uitae sanctimo—
nia, cogunt me fieri christianam; atque ad eam rem, ut praecepta
sibi necessaria traderet, postulauit: quibus perceptis, magno suo
cum gaudio, praesentibus et gratulantibus hera cum cardinalibus
aliquot aliisque magnatibus, est baptizata, et religionis caussa in
coenobio perseuerare cupienti concessum est.

38. Multae quoque impudicae mulieres a turpi quaestu ad
honestatem traductae, quo in genere duo illa tantum attingam,
Cum decumbenti in lectulo publici valetudinarii mulierculae hu·
iusmodi, unus e nostris audiens confessionem assisteret, cumque
aliae eius aequales ac similes uisendi caussa superuenissent‚ con·
uersus ad eas Pater coepit instare ut crimina faterentur, et ab
incoepta uita desisterent. Cum nihil proficeret, eas rogauit ut una
secum ad aram, quae ibidem est posita, sese in preces effunde-
rent. Precatione peracta, rursus institit illas hortari, nec trustra3
namque commotae diuinitus omnes peccata confessae, mores

