EplS'r. 128.-1 JANUARH 1507 633

tota ea pars Vrbis in quindecim uicos est distributa3 in singulos
autem uicos e nostris bini descripti, qui summo mane quotidie,
itemque sub uesperam (ianuis aedium numero certo distinctis)
cum medico deinceps unamquamque domum intrarent, eiusque
dictata de aegroti uictu medicinaque describerent. Ea circuitio-
ne peracta, ad suam quique culinam (erant autem culinae aliquot
locis commodioribus comparatae, quibus singulis praeter coquum
et famulos praeerat unus e nostris), sese ad petenda necessaria
edulia conferebant: quae cum iam opportune parata offenderent,
certorum suo quilibet agmine XII circiter ministrorum circumla-
ta fercula ex praescripto medici diuidebant. Atque eadem erat
in pharmacis ratio. Ministrantium maxima pars erat e nostris: in
iis magistri, doctores, sacerdotes, necnon superiores ipsi. Multi
uero illuc etiam e seminario germanicoque collegio confluebant,
quorum ut quisque nobilissimus erat genere, ita maximus ardor
animi in opere cernebatur. procedebant autem in ordinem prae—
cincti linteolis, peram panibus plenam humeris alii, alii uasa uini
ferentes, ollas hi carnium, illi contusa, uel saccharum et bellaria.

51. Egregium uero spectaculum, multaeque cum uolupta-
tis, tum religionis, tanta cum disciplina, caritate, modestia, tot
uiis, uno tempore, tot cateruae. Itaque praetereuntes honestissi-
mi saepe uiri, eius rei nouitate retinebantur, nonnulli ut inter<
dum ministerio quoque manus adiicerent. Verum in eo genere
pietas praecipue sodalitii cuiusdam eluxit, cui a D. Hieronymo
nomen est inditum. li homines Romae spectata uirtute ac probi ν
tate, ad extremum usque in officio perstiterunt. Alii uehementer
consilium approbantes, eleemosinis adiuuabant: in iis quidam
exhausta semel crumena, domum reuersus, XX insuper aureos
retulit: quidam ex horreis magnam uim frumenti prompsere.
Foemina uero primaria, id quod fiebat e fenestra prospiciens,
percontata quid esset, sua manu confestim in exquisitas saccha-
ri confecturas incubuit; et ex iis optime factis, tantum quantum
homines duo gestare uix possent cum aureis num[m]is XXX in
subsidium misit ¹⁰. Alia uitulos quotquot opus essent e suis gre-

¹⁰ Narratio de qua annot. l, dicit hanc feminam fuisse principem Sulmo-
nis. Cf. epist. 143, n. 38.

