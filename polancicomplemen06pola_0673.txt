Episr. 128.—1 JANUARH 1567 631

na eorum in album referret, ac uerbis tempori congruentibus eos
ad patientiam ac spem confessionemque hortaretur. Ac necessa-
rio omnino fuit haec ostiatim facta lustratio ad eorum praecipue
miserias cognoscendas, qui rerum omnium prorsus egentes, de-
serti, nec ipsi petere aliunde subsidium poterant, nec ullum in
tanta calamitate, non modo consolatorem aut famulum, sed ne
conscium quidem aerumnarum habebant3 cuiusmodi multi reper-
ti sunt in horas singulas mortem expectantes, et quidem intra
domos inclusi, ut nostris pulsantibus ianuam, nemo responderet
interdum. Et primo quidem illa subibat opinio uacuas domos
esse; deinde, ueriti ne quod alibi euenerat, idem ibi quoque con
tingeret, claustra effringere statuerunt. Patefactis itaque fori-
bus, decern quandoque duodecimue mortales, una maritus, con-
iux, liberi, ceterique semianimes apparebant; nonnulli etiam prae
inopia, nullo non modo lecto uel culcitra, sed ne storea quidem,
in nudo solo iacenteS. Quanta uero laetitia ingredientes excipe-

rent, uerbis declarari non potest. Alii cum insperato illo subsidio
. coelestes nuntios ad se diuinitus missos uideri sibi dicebant, alii
diuinam agnoscentes clementiam, lacrimas non tenebant; alii sese
erigentes in genua, linguam’in haec et alia huiusmodi uerba sol-
uebant: Benedicti uos, angeli Domini, qui nostrum hodie et spi-
ritum ab inferis, et corpus a sepulcro eruistis.

48. Paululum hoc remedio respirasse iam uidebantur aegro-
ti3 ueruntamen maiora multo subsidia tempus et necessitas flagi-
tabat; medicos, pharmaca, certos et conuenientes cibos, famula-
tum et alia. Itaque rursus de eadem re uisum est referre ad pon-
tificem. Cum interea quattuor ipsos uel quinque dies, partim ex
eo quod e pontificis eleemosina aliisque supererat, partim e suo,
rem totam nostri ex utroque collegio sustinerent; inque germa-
nico propriis impensis iura, contusa, pulmenta, aliaque delicatio-
ra id genus edulia pararentur. Plane iam res procedere, et prae-
clare poni opera uidebatur. Quocirca duo de nostris cum illo
quem dixi romano patritio pontificem adeunt3 res quo sit loci
demonstrant; ultro offerunt in pauperum ministeria quotquot e
nostra Societate opus fuerint; pontifex qui tanto Urbis incommo-
do magnopere torqueretur, cognita re, cum uideret ipsius exem·

