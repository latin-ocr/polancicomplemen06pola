EPIST. 122.—8 JUNu 1566 587

dam, et sanam illius doctrinam conseruandam animum adiecisse
uidetur, bona spes est futurum ut paulatim religionem restaura-
tam uideamus. Et accidisse mihi scribitur proximis superioribus
diebus, ut primarii tres uiri, cum primis nobiles, repudiatis erro-
ribus, in quibus multos annos uersabantur, ad ecclesiae matris
gremium reuerterentur. Quod si res ita habet, est quod agamus
· diuinae bonitati gratias, qui nos oculis misericordiae suae tam
benigne respicit.

3. Quod scribit de cardinali Commendono, legato designa-
to, pridem accepi. Dignior ad obeundum hoc munus, meo quidem
iudicio, potuit nullus; fortassis autem prius ad nos ille, quam
haec epistola mea, peruenerit.

4. Ex Galliis, quae mihi scribuntur, haec sunt. Collegium
jhesuitarum, doctissimis hominibus affluens, magnum instituen-
da iuuentute huic urbi affert fructum. Illi enim fere soli sunt, ad
quos et potior et maior scholasticorum pars confluit, quam etiam
ob causam collegistarum in se odium inuidiamque deriuarunt.
Legit Magistrum sententiarum Joannes Maldonatus, hispanus,
uir doctissimus et eloquentissimus, et qui uix parem in disputan-.
di et subtilitate et elegantia habere mihi uidetur Parrisiis, tanto
hominum applausu tantoque concursu, ut nunc primum, non so-
lum parlamentum, sed etiam tota fere ciuitas, ac ipsi scholastici,
et fauere jhesuitis, et eos tueri ac propugnare summa cum bene-
uolentia uelle uideantur. Haec ex litteris Lutetiae 20 Martii
datis ³. ’

Ex aliis uero, quae sunt 16 Aprilis datae, hoc scribitur: Hic
quidem, Parisiis, innumeri sunt sacramentarii, et uel in magistra-
tibus etiam ipsis, qui non obscure suum errorem iam prae se fe-
runt. Inter lectores regios pauci reperiuntur catholici. Libri Cal-
uini et Bezae et aliorum haereticorum, impressi uel Geneuae uel
Basileae, publice hic a bibliopolis sacramentariis diuenduntur.
Imagines etiam Caluini et Lutheri, cum inscriptione «fidelis ser-
uitor Dei» in tabernis librariis appenduntur. Ita sensim in peius

³ Cf. FOUQUERAY, Histoire de la C. de J. en France, t. I, l. 111, prae-
sertim cap. 111.

