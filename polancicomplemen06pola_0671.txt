EPIST. 128.—1 JANUARH 1567 629

imagines intra collegium inprimi solitas, largiantur. Vnus ex iis
cum uenisset in oppida in quibus erant iudaei, partim cum iis
disputando, partim habendis concionibus, aliquot eorum corda
commouit; quorum alii ibidem baptizati, alii ad Urbem profecti,
solita a nostris et in spiritalibus et in reliquis benignitate tracta·
ti sunt.

44. Vacationibus autumnalibus nostri circa agrum romanum
de more iccirco dimissi non sunt, quod inopum et aegrotan-
tium messis in Vrbe fuit adeo copiosa, ut exercendae caritatis et
misericordiae in proximi corpus et animam occasiones longe pe-
tendae non essent. Quae tota res, quoniam fuit illustrior, paulo
uberius a me describetur. In exitu aestatis anni MDLXVI gra-
uis ac periculosa lues Romae familias ad quater mille peruasit ex
aquae putrefactione, ut existimant, ea praecipue parte Urbis
quae ab aede populi, quam appellant, ad columnam usque Anto-
nini pertingit, quod Forum columnae hodie dicitur. Etenim cum
magna aquae uis in ima quadam hortorum planitie resedisset,
paulatim corrupta, per uenas terrae uniuersam Vrbis, quam dixi,
partem penetrasse; et puteos, quique ex iis hauriebant, creditur
infecisse. Quae coniectura propterea quoque probabilior uisa est,
quod e XXV operis ad opplendas aggere fessas illas adhibitis,
cum omnes proxima nocte in morbum incidissent, septem oc-
toue mortui sunt. Prius igitur quaenam occasio nostris oblata
sit huius capiendae prouinciae3 deinde qua ratione, quo fructu
fuerit administrata narrabo.

45. Paroecialis Diui Andreae aedes est prope hortos quos
modo dixi3 ac propterea malum hoc prima persensit. Nam cum
pauperes ut plurimum essent qui aegrotabant, necessariis fere
destituti curationibus interibant. Mul'tis tamen erat uiri honorati
Pauli Bubali ciuis romani domus, in eadem paroecia perfugium.
Sed cum ea omnibus non sufficeret, et simul quod multos ex
ipsius familia morbus idem afflixerat, rem ad eius paroeciae pa-
tronum, cardinalem Amulium, detulit, rogauitque ut rei cogno-
scendae caussa certum quempiam hominem illuc e suis familia-
ribus mitteret. Domum quoque ad nos ipsemet accessit, ut sub—
sidium laboranti in dispensatione sacramentorum parocho mit-

