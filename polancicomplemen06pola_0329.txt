EPIST. 72.—31 DECEMBRIS 156¹ 287

‚ foeda libido ab hoc poenitentiae sacramento alienauerat, tandem

nostrorum opera depositis exclusisque uel dimissis concubinis,
cum Deo per confessionem in gratiam rediere. Ex quibus mulier
quaedam annum jam 12 in pellicatu agebat, prostituta etiam filia,
cuius meretricio quaestu et ipsa impura mater, et ej us adulter ui·
uebant; cum interea anus christianam pietatem in nostro templo
edocta, huius rei admonita, rationem iniuit qua puellam nihil
tale suspicantem ad nostros perduceret. Mittit itaque adolescen-
tem filiam quae illam per spem uisendarum ecclesiarum secum
abducam puella dolo bono capta, una cum matre concubina tan-
dem in nostrum templum peruenit, ubi comitis suae uerbis ac
precibus persuasa et impulsa, uni ex nostris ea de re praemonito
confessa est tanto animi dolore et ante actae uitae odio ac dete-
statione, ut confestim ab impudica matre discesserit, atque ad
honestam matronam demigrauerit. Cuius exemplum mater secu-
ta, ipsa quoque paulo post, relicto adultero, honestiorem uitam
instituit. Ita diuino nutu factum est ut quemadmodum mater
filiae turpitudinis causa extiterat, sic tilia matri postea honestatis
exemplum fieret.

7. Alia mulier egregia forma, sed ab ineunte aetate in omni
turpitudinis genere uersata, cum ad confessionem a quibusdam
Societatis studiosis adducta esset, inter confitendum aliquoties
scelerum multitudine pariter et magnitudine exanimata concidit:
et saepius male confessa, tandem aliquando suae salutis memor,
sinceram et absolutam edidit confessionem, quam cum aliquan-
diu jam octauo quoque die instituisset, ad sacram synaxim a qua
praeteritorum flagitiorum conscientia deterrebatur, uix tandem a
confessario primum impulsa, dici non potest quantopere fuerit im-
mutata et quantam attulerit omnibus admirationem. Verum enim-
uero ut fere accidit huiusmodi foeminis, a diabolo decepta, paul(r
post ad pristinam rediit uitae turpitudinem: e qua tamen Chri-
sti nutu et bonitate se rursus uindicauit, ac statim de capescen <
da religione coepit sedulo cogitare, quod consilium atque propo-
situm, idem humanae naturae hostis impedire studens, mulieri
Deum precanti, sese horribili specie ostendit, sed nihil profecit,
cum illa fortis et constans in proposito ac sententia permaneret.

