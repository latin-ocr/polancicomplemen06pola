Eprsr. 72.—31 DECEMssms 1561 289

men, cum quasi stupens iaceret, ut nihil iam nisi mortem expe-
ctare posse uideretur. Vbi* animus redit, Patrem illum qui ei ta-
lia fuerat comminatus, accersiri jubet, ad confessionem se accin-
git. Bonum uidelicet hominem tunc timor faciebat, non diuturni
magister officii3 sanior enim iam factus, triduo aut ad summum
quatriduo, hoc est ubi timere desiit, rediit ad se3 sed Dominus,
ut misericors, rediit ad uerbera, eodem illum morbo affligens.
promittit rursus emendationem, sed non praestat; et mentis fu-
rore ac rabie inflammatus, in febrem incidit, statuit mutare men-
tem, conualescit a furore, sed ab hectica et phthisica corripitur3
cumque sanguinem spueret, uehementer commotus ac terrore
perculsus, tum demum cum tota domo et iis quibuscum rixatus
erat et simultates exercuerat, ad confessionem accessit, per
quarn corpore et animo sanus effeetus, suis est reconciliatus, et
in christiana concordia et charitate uitam honestam iarn ducit.

9. Alius item diuturno adulterio inquinatus, cum graui ora-
tione confessarii ita commoueretur, ut tunc ne perterritus qui-
dem, necessarium salutis consilium caperet, sine absolutione di-
missus, postridie mutata sententia concubinam exclusit, et ad
confessarium flens rediit; a quo tunc demum absolutus, diuinam
gratiam recuperauit.

Io. Huius generis exempla permulta possent referri, nisi
breuitatis studium prohiberet, nosque ad alia narranda impelle-
ret. Quidam igitur alius cum se in perpetuum diabolo deuouis-
set, et aliquot annos in ea seruitute uixisset, tandem a nostris
adiutus, poenitentiae praesidio sese in pristinam libertatem uin-
dicauit, et ad Christum reuersus est. *Alius eidem hosti humani
generis addictus, sororem suam ueneno necare decreuerat, quod
cum paratum domi haberet, oportunitatem dandi expectabat;
sed per confessionem et animi sui uenenum euomuit, et quod in
alterius perniciem comparauerat, abiecit; et qui nuper ut aliena-
tus a Deo, a sacramentis etiam abhorrebat, nunc octauo quoque
die sacrosanctam Eucharistiam sumere studet. Alius in coeno li-
bidinis uolutatus, cum in diuinam maiestatem identidem male-
dicta coniiceret, ac diabolum inuocaret, ascendit aliquando in

quemdam editum locum una cum sociis parum honestis, ad quos
POLANOE COMPLEMENTA 19

