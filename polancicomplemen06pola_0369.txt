EPIST. 74——31 DECEMssms 1562 327

quando non possint, statim afflictentur, orentque uehementer ne
a nobis deserantur, a quibus iuuari se non parum in his exercitiis
sentiunt. Etsi multa in hoc genere referri possunt charitatis
exempla in eiusmodi homines a nostris fratribus exhibita, vnum
illud ex quo coniectare f reliqua liceat, enarrabo,

19. Cum pater quidam familias quatuor aureorum milia, hoc
est, facultates suas omnes forte amisisset, hoc etiarn illi ad au-
gendum dolorem accessit, ut in carcerem, quod soluendo non
esset, a creditoribus coniiceretur. Quibus rebus in eam miser et
uitae et salutis desperationem uenerat, ut saepe futurus haud
dubie (eo erat animi furore) sui homicida fuisset, nisi insaniam
hominis repressissent qui cum illo agebant. Aggrediuntur nostri
hominem, ad confessionem hortantur, sed frustra: iubent aequo
esse animo; etiam frustra, cum ille nihil aliud identidem repete—
ret, quam tantam rei familiaris iacturam. Verum inter colloquen—
dum hoc illi forte uerbum excidit, nescio an uolenter, cupere se
peccata confiteri. Ea nocte daemon, cui omnis bene uiuendi ra-
tio est inimica, tanta illum in confessionem inuidia, tanto in con-
fessionis suasorem odio inflammauit, ut iarn secum animo statuis· '
set, ubi primum rediret frater is qui autor illi eius consilii fuerat,
ab eo calcibus, pugnis, omnibusque contumeliis uindictam exi-
gere. Cum uero frater postridie eius diei cum Patre quodam, qui
illius confessionem audiret, ad hominem rediret, ita uis illi bra-
chiorum fracta est, ut non solum ad cogitatam uindictam, sed
nec ad ullam omnino uitae functionem uti illis posset3 ita lingua
repressa, ut dicere nihil aliud ualeret, quam quod omnium mi-
nime uolebat: cupere se confiteri quidem, sed nondum esse ta-
men ad eam rem paratum. A quo curn nostri abscederent, coepit
ille rursus secum luctari, eademque animi cogitatione in nostrum
fratrem rapi; iarn tum sibi magis inimicus, quod illi quem praesen—
tem habuerat, pepercisset, neque ullam de eo uindictam sumpsis-
set. In qua animi colluctatione tres dies ac noctes totidem ita
uersatus est miser, ut nullum quieti locum uspiam inueniret.
Cum itaque ea res opem diuinam maxime postulare uideretur,

 

 

s coniectari ms.

