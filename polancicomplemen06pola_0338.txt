296 POLANcl COMPLEMENTA

liarunt, et salutaria illis proponentes, interrogandi et discendi de·
siderium iniecerunt, ita ut memoriae mandarent quae doceban-
tur, et consilium peterent pie recteque orandi, ac bene uiuendi
rationem exquirerent. Sic conciliati et affecti, et usu sacramento-
rum excitati, et quomodo aegrotis humaniter utiliterque ministra-
re oporteret edocti, saepe uix patiebantur ut nostri uilia et infi-
ma illa officia facerent. Aegroti nostrorum sermonibus recreati et
· frequentibus ad pacientiam exhortationibus subleuati, Christi
exemplo et breuis tolerantiae sempiternis praemiis ante oculos po-
sitis, noctem leuius et quietius traducebant. Vbi uero illuxisset,
nihil prius habebant, quam ut nostros redeuntes uiderent, quo·
rum conspectu praesentiaque adeo reficiebantur, ut uix morbi
dolores sentirent. Dabantur illis globuli indulgenti[arum] (ut ita
loquamur) et libelli doctrinae christianae, quos illi reuerenter ac-
cipiebant, et uitam melius instituere, si conualescerent, seque
Christo dedere decernebant.

21. In iisdem studiorum feriis alii ad Dei uerbum dissemi-
nandum in proxima castella et oppida missi sunt3 alii in spiri-
tualibus meditationibus, alii in domesticis et sordidis ministeriis,
alii in stipe ostiatim per urbem emendicanda, certatim sancta
quadam emulatione exercuerunt. Plerique eorum qui religionis
causa sine pecunia, ut fit, peregrinati sunt, Deiparam Virginem
'lauretanam in PicenO, et Angelorum in Vmbria apud Asissium‚
et sepulchrum beati Francisci in eodem oppido, inuiserunt: quam-
uis multi longiorem et difficiliorem peregrinationem petiissent,
ut Florentiam ad Deiparam Annunciatam‚ in Apuliam ad tumu-
lum beati Andreae apostoli, in Galaetiam ad beatum Jacoburn
compostellanum (ut omittatur interim illorum studium qui effla-
gitare non desinunt ut ad Indos mittantur). Denique non defue-
runt qui illud sibi concedi uehementer optarent, ut uel mulam
agere et arenam et aquarn domum comportare, uel alia id genus
facere liceret, quae P. vicarius ita permutauit, ut ratio postula-
bat. Quemadmodum autem hi qui profecti non sunt, duplex lu-
crum retulerunt, vnum ex religione ac desiderio petendi remotis-
simas terras, quo plura et maiora pro Christo tolerarent3 alterurn
ex mansione, ut in aliis rebus suae obedientiae specimen ede-

