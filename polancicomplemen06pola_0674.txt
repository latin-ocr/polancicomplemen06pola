632 POLANC1 COMPLEMENTA

plo alios ad publicae salutis curam impelli, mirabiliter gauisus,
eam prouinciam nostris commendauit diligentissime, et cum per-
magnam pecuniae summam iussit eis in sumptus attribui, tum
uero suo ipse aere medicos sex uel septem, et (quod multo maioris
fuit momenti)pharmaca omnia‚saccharum et quicquid omnino fo-
ret necesse, ex ipsamet pontificia officina praeberi, ipsimet phar-
macopolae, nostris praesentibus, imperauit. Addidit etiam ad ex—
tremum, si rem Societas nostra susciperet, se nullibi defuturum
uel si cruces ipsas diuendere cogeretur. Nec ipsa res sane defuit3
nam saepius pecuniae inopia laborantibus, larga semper manu
succurrit ⁹.

49. Populus quoque romanus, partim exemplo pontificis,
partim nostrorum monitis incitatus, partim etiam propioris sibi
quam aduenis, periculi metu compulsus, uocata in capitolium
concione, panem, carnem, uinum suppeditare constituit3 certis
ad eam rem pistoribus, macellariis, cellis uinariis attributis, et ca—
pitibus regionum, quos caporiones appellant, ei negotio pro rata
portione praepositis. Tum etiam ab ipsa ciuitate, collegio cardi—
nalium, ceterisque magnatibus, aliquot gratis aureorum millia
sunt coacta. Nostri uero quo magis in opere adiuarentur‚ delecti
sunt a conseruatoribus XII viri principes ciuitatis, ut domum
Pauli Bubali quotidie conuenirent, ad quos nostri ut quicquam
accidisset referrent; ipsi deinde consultarent atque inter sese inu·
nera distribuerent. Pontifex etiam, ut esset ad quem in rebus
grauioribus nostri confugere facilius possent (nam cetera in eo
quem dixi conuentu peragebantur), Gambarae cardinali nego-
tium delegauit.

50. Nunc uenio ad explicandam huius ministerii et ratio-
nem et fructum. Cum cerneret P. N. generalis in Societatem no-
stram, et summi pontificis et populi romani uoluntate, onus hoc
uniuersum incumbere, dedit operam ut simul et pauperum ani·
mabus atque corporibus, et spiritali totius ciuitatis aedificationi
consuleret. Et quoniam in tanta ac tan longe lateque dispersa ae-
grotantium multitudine modus et ordo requirebatur in primis,

 

9 Cf. itidem &Acon-Omont, 111, 1003.

