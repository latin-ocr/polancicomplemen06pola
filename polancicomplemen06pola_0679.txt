EPAST. 128.—1 JANUARH 1567 637

Societatis uiribus onera subeamus. Operariorum‚ Deo D. N. fa-
uente, numerum auctum iri confidimus. Tunc uero collegia quo
maxime opportunum uisum fuerit ad Dei gloriam, deducentur.

l 50. De amerino collegio nil ferme noui. Scholae, quamuis ’
efflagitantibus oppidanis, adhuc restitutae non sunt, quo uehe
mentius ac diutius expetitae, eo deinde fructus fortasse uberiores
laturae. Concionibus confessionibusque (nobilitate ad eas praeci-
pue confluente) ualde proficitur. Ad nostros in rebus dubiis pe-
riculosisque concurritur3 praesertim uero in exitu uitae studiose
a ciuibus adhibentur.

60. Tybure uniuersa ferme litterarum studiosa iuuentus ad
nostras uentitat scholas, qua in re et in christiana doctrina tra-
denda, concionando, sacramentis poenitentiae et Eucharistiae
dispensandis, conscientiae quaestionibus explicandis, aliisque ex
instituto muneribus obeundis operae pretium est factum. Aedes
quoque reconcinnantur ad excipiendos ualetudinis caussa hospi-
tes e romano collegio. Nostri apud episcopum et ciuitatem uni-
uersam in gratia sunt, id quod ubi sese offert occasio, re ipsa
perspicitur.

61. Tusculanae etiam scholae, quas studiosi omnes oppida-
ni frequentant hoc anno instauratae sunt: populi uero in nos·
tros beneuolentia, obseruantia, pietas ita crescit in dies, ut uerbis
nonnulli plus etiarn quarn oportet merita Societatis amplificent3
quod scilicet in eius caritate consilioque poene unicum habeant
perfugium constitutum3 quorum fide factum est etiam ut res di-
uinitus poene prodigiosae interdum contingant. Foeminaquaedam
a marito male habita curn earn ob rem grauiter angeretur, ad Pa-
trem unum e nostris opem implorans accessit, certa, ut aiebat,
fiducia fore ut uerbo suis incommodis mederetur. Annuit Pater;
et quamquam aliis occupationibus impeditus, tam cito facere pro-
missa non potuit, Dominus tamen piae mulieris tidem respexit
ipse: namque illa postridie ad Patrem rediit, agens gratias quod
rnaritus in alium repente uirum immutatus esse uideretur.

62. Energumeni cuiusdam affines ad magum, ex iis quos ne-
cromatas uocant, remedii caussa confugerant,qui ad collum ener-
gumeni schedulam cum detestandis characteribus alligauerat.

