EPIST. 7z.-31 DECEMBRJS 1561 285

pro Indiis, interdum pro patria, modo pro hac, modo pro illa re
conficiunda, aut a Deo sibi uel proximis impetranda; ut illa ta-
ceantur quae precibus a superioribus complures extorquere so
lent, uel ad expiandam negligentiam et lapsus in regulis, uel ut
hoc officio et deuotionis genere eum diuum quisque ueneretur,
cuius dies natalis illi sortitione obuenit. Quapropter quantae ma·
ximae possunt et laudes tribuendae sunt, et gratiae agendae di
uinae bonitati, quae nostrorum animos tanto uehementiori stu-
dio suae et alienae salutis et perfectionis inflammat, quanto ac-
curatiorem operam et perfectiorem opem miserrima haec tempora
postulant. Et profecto, ut uidere licet, Deus optimus maximus
quemadmodum nos eo ad hoc uitae genus et professionem uo
care dignatus est, ut nobis, et quantum nostrae Societatis ratio
fert, aliis etiam quamplurimum prodesse possemus, sic illis qui
suum officium pro uirili faciunt, eam facultatem opemque largi-
tur, qua non modo in uita constanciam seruent, uerum etiam
plura et maiora praestent, quam nostrae professionis uis exigat3
tantaque est fratrum in poenitentiis et mortificationibus efflagi—
tandis contentio, ut, si postulata concederentur, nullus futurus ⁴
esset modus. ¹

5. Sed ut, quo coepimus ordine, pergamus, post Patris ge
neralis profectionem, paucis diebus R. P. Franciscum Borgiam
cum sociis incolumem, Christo gratiam, laeti accepimus3 et qua-
triduo post R. P. Salmeronem, qui simul atque ex equo dorni
descendit, ad collegium, consolationem et spiritualem laeticiam
omnium aucturus, properauit, ubi eo die P. Franciscum audie-
bat pransurum una cum P. Petro Soto, fratre dominicanO, Ca-
roli V olim confessario, uiro singulari doctrina et uirtute prae-
dito, nostraeque Societatis studiosissimo. A prandio cum hi Pa
tres in domesticum sacellum se recepissent, in gratiam Soti col-
legiales omnes in medium prodierunt, per nationes diuisi, germa-
ni, bohemi (quae duae regiones multos in hoc romano collegio
habent alumnos), poloni, prusii, liuones, hungari, dalmatae,
graeci, angli, hispani, lusitani, belgae, caeterique galli et itali3
quarum nationum numerus et uarietas magnam attulit Soto ad-
mirationem et uoluptatem, praecipue uero transalpinorum juue-

