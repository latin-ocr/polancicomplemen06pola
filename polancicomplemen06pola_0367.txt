EP1ST. 74.-31 DECEMBRIS 1562 325

cum etiam uoluptatem caperet, multo obstinatius in ea caeci-
tate haerebam nec raro illi accidit ut cum precum horariarum li-
brum in manus sumeret, exemplum imitatus quorumdam adole-
scentum qui in eadem domo cum illo habitabant, bonorum mo-
rum et religionis studiosorum, nec linguam ad preces pronun-
ciandas inflectere, nec librum manibus tenere posset: quam rem
apud se miratus, tactus primurn conscientiae stimulo, in eam
deinde de diuina misericordia desperationem uenerat, ut uel uio-
lentas sibi manus inferre, uel praecipitem sese dare miser sta-
tuisset, nisi timor mortis, qui est nobis natura insitus, imo nisi
clementissima Dei misericordia eum a scelere retardasset, qui
eum ad uitae anteactae expiationem exspectabat. Cum interea
Pater quidam, qui adolescentis confessionem primum audiebat
(tunc enim alium Patrem sibi, relicto priori, elegerat) aliquid de
mutata in deterius uita suspicaretur (qui nihil tamen sciebat nec
coniecturare ‘³ ex uultu quidquam potuit); cumque illum ea de re
alloqui statuisset, rem prius Domino per fratres omnes commen-
dandam curauit3 tunc adolescens Patrem praeueniens, Domino
haud dubie iam illius miserto, sua sponte ipsum adiit, eique rem '
omnem, ut ante est exposita, multis lachrymis aperuit, statuens
quod reliquum illi uitae tempus supererat, ieiuniis, flagellationi-
bus, aliisque id genus vitae rigidioris experimentis tribuere; qui
et illo ipso die, in admissi sceleris poenam, sordidis indutus ue-
stibus ad longam sese peregrinationem parauit.

15. Concionum earum nulla facta est intermissio, quae an-
temeridiano tempore in nostro templo haberi solent. Addita est
modo lectio pomeridiana initio aduentus dominici, quam enarrat
P. doctor Emanuel Sa, antiquus in hac nostra academia theolo-
giae professor, uir plane et doctrina et pietatis studio insignis.
Cuius explicationes auditoribus minime esse ingratas, frequens
magnorum uirorum, nonnumquam etiam cardinalium, qui eius
audiendi gratia in templum confluunt, multitudo, non obscure in-
dicat.

16. Rdus. P. Franciscus Borgia modo in Italia commissa-

e coniecturari ms,

