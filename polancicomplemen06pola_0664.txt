622 POLANcl COMPLEMENTA

militatis munia non modo non respuentes, uerum etiam ultro sibi
suppliciter deposcentes. Quamquam haec utriusque contubernii
disciplina magno omnino nostri collegii labore et impendio sus-
tinetur, quippe ex eo non modo in classibus praeceptores, ue-
rum etiam in priuata uiuendi ratione et institutione custodes il-
lorum et magistri eliguntur, aliis inuicem (cum ualetudo prio-
rum aut defatigatio postulat) succedentibus. Et res proculdubio
non tam prospere cederet, nisi libera administrandi facultate So-
cietati permissa, collegium nostrum pro ipsius amplitudine labo-
ribus tot tantisque ac permutationibus sufficeret. Multum enim
utique in eo positum est, idonearum quotiescunque opus est per-
sonarum, parata ac ueluti ad manum esse subsidia. Nec solum
ex ea parte per haec domicilia quinque, sed praeterea multis
quoque nominibus (quemadmodum alias scriptum est) magnope-
re communi utilitati salutique consulitur. Romae uariis in tem-
plis, non sine magno quidem auditOrum emolumento, christiana
doctrina exposita est.

24. De officiis in eos qui uel in carcere detinentur, uel in
ualetudinariis aegri decumbunt, non modo quoad spiritum, sed
etiam quoad corpus, ex iis quae superioribus annis ad uos scri—
pta sunt, existimare poteritis. Ad eos qui in sacra Inquisitionis
custodia [asseru]antur, uel per confessionem expiandos, uel edo·
cendos, nostri saepe (nam alios credo equidem paucos) summi
pontificis uel inquisitorum cardinalium iussu, nec id frustra ut
putamus, adhibiti sunt. In ipsos autem uinctos, necnon in apo-
statas, uestimentorum caussa, adductos monitis ut deserta ab se
religionis castra repeterent, uariae sunt eleemosinae distributae.
Magna praeterea est typis impressa uis spiritalium libellorum in
custodias, pueros et plebeculam diuidenda. Magnus ad haec nu-
merus rosariorum coemptus3 atque ea, quo maiorem precanti-
bus religionem afferrent, non solum iis in praesentia, Sed etiam
omnibus quae posthac Societas diuidet, summus pontifex in per-
petuum benedixit cum indulgentia in singulas rosarii uices qua-
draginta dierum, diebus uero beatissimae Virgini sacris, et in
confessionibus peccatorum, et in sacris Eucharistiae mysteriis,
multo etiam largiore. Agnus Dei praeterea, qui dicuntur, non

