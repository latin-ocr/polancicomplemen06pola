298 POLANOE COMPLEMENTA

mones audisset, tamdiu sibi uisum esse inter angelorum coetus
uersari; neque a nostris uel latum unguem discessit priusquam
de uitae mutatione statueret3 cuius initium a confessione face-
re uoluit, qua absoluta, cum pecunias quas offerebat a confessa-
rio repudiari uideret, magnam ex ejus rei nouitate coepit admi·
rationem, et singulari cuidam uirtuti, ac priscae sanctitati hunc
pecuniae contemptum tribuendum putauit. Postero uero die
ea qua decuit ueneratione et religione, ad sacrosanctam syna-
xim accessit; inde ad septimum miliare iter una prosequens,
quo diutius suauissimis nostrorum sermonibus frueretur, aegre
tandem ab illis auulsus est. Postridie summo mane iter ingressi,
rusticum reperiunt in summa ueri ignoratione et densissima er-
rorum caligine tenebrisque demersum; cum non alium Deum
quarn solem agnosceret et confiteretur, cuius nutu ac potestate
rerum uniuersitas regeretur3 quam ob causam merito illum ex-
orientem et occidentem se uenerari, et huius cultus ac religionis
gratia, septies orationem dominicam et salutationem angelicam
quottidie dicere solitum affirmabat· Nostri, tam incredibilem er-
rorem seu potius stuporem demirati‚ hominem diligenter erudire
coeperunt, et uerum ueri Dei cultum docere, usque eo dum ille
cognitum errorem detestans, et Christum lesum confitens et
adorans, suae ignorantiae et peccati ueniam maximo dolore ani-
mi deprecaretur. Multos porro, in primisque sacerdotes quos ni—
mia uiuendi licentia et prauis moribus corruptos et uitiis inqui—
natos esse intellexissent, eos, quoad eius fieri poterat, ad hone-
statem et probitatem, quam sacerdotii dignitas postulabat, reuo-
care contendebant. Illi uero tam salutaribus monitis consiliisque
excitati, prioris uitae rationem repudiabant, conquesti se nun-
quam antea tales morum magistros et monitores habuisse. Socie-
tates quoque piorum hominum quae et in pristinae religionis ob·
seruationem [sic] et cultu diuino, dissolutiores iam uidebantur, ad
auitam pietatem et uigilantiam excitarunt, illarumque praeposi-
tis rationes quasdam pie beneque uiuendi ac socios iuuandi prae-
scripserunt. Alii uero cum ob nimias lusiones, et in Deum opti-
mum maximum sanctosque pene omnes maledicta, amantissi-
mis uerbis reprehensi, nihilo minus a ludo desisterent, ibi tunc

