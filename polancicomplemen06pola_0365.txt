EPJST. 74.-31 DECEMBms 1562 323

“ ut eorum numerus et reditibus et habitationum spatiis longe su-
perior sit.

11. institutae sunt disputationes publicae sub initium No-
uembris, per octo continuos dies; in quibus, quod ad nostros at-
tinet, praeclare et magna cum omnium laude omnia acta sunt,
siue in disserendo doctrinam, siue in respondendo promptitudi-
nem, siue modestiam in utroque spectes. Et primo quidem die,
praeter reliquam multitudinem, decem cardinales disputationes
nostras ornarunt, cum duobus legatis atque praelatis aliis, ac
bono doctorum numero. Apud quos pronuntiauit praeclaram de
officio christiani doctoris orationem ⁸ professor ipse rhetorices
Ρ. Petrus Perpinianus, uir in hoc genere plane insignis. Vltimo
uero die alius, oratione eleganti, trium linguarum laudes est pro-
secutus; et dialogus simul exhibitus, cui titulus erat «Fucus de-
tectus», musicis concentibus per interualla repetitis, et actorum
uenustate non parum ornatus.

12. Post has publicas concertationes, instauratae sunt
omnium classium lectiones, magno scholasticorum incremento.
Theologicae lectionis auditores (de externis nunc loquor), sunt ’
circiter 30, qui numerus Romae exiguus existimari non debet;
in nouo artium curriculo, 403 in classe rhetoricae, 453 qui si re-
liquo numero scholasticorum addantur qui ad alias classes perti-
nent, efficient omnes, nostris exceptis, numerum sexcentorum
quindecim, qui numerus post festa natalitia, noua ethicorum le-
ctione magis etiam auctus est. Est nostrorum fratrum praecipua
cura in omnia studia: in classe uero rhetoricae institutae hoc
anno sunt repetitiones, quales habere solent hi qui philosophiae
dant operam, nullis declamandi et carmina scribendi exercitatio-
nibus praetermissis3 imo diebus etiam festis concertationibus lit-
terariis sese utiliter exercent, admissis etiam externis scholasti—
cis, qui non parum multi uenire solent. ld quod etiam faciunt
qui ad ‘classem humanitatis et grammaticae pertinent, quorum
non poenitendus est in litterarum et pietatis studiis progressus.

²³ Hoc titulo «De perfecta doctoris christiani forma», exstat oratio Per-
piniani, quae est 1V.²·‚ in tom. I operum ejusdem, Romae, MDCCXLIX.

