324 PoLANCl COMPLEMENTA

13. Adhuc ea dixi quae ad priuatam nostrorum fratrum et ’

uitae et studiorum rationem pertinent3 pergam nunc explicare
quae sunt per nostros ex frequenti sacramentorum administratio-
ne, concionandique munere, ad alios profecta commoda, quanta
fieri breuitate poterit: nullus enim esset litterarum modus, si per-

sequi singula conarer, quae uel in audiendis confessionibus, uel k

piscationibus (quas ita more nostro uocare libet), uel in carceri-
bus, plateis, agris, proximis oppidis, uel inter peregrinandum,
gesta passim fuerunt. Colligam praecipua solum, et summa ca-
pita.

14. thue a confessionis et Eucharistiae sacramentis inci·
piam, colligitur ex his fructus non mediocris, cum multos in dies
cernamus uitam corruptissimis deprauatam moribus in melius
mutare, et eorum numerum non parum augeri qui haec sacra-
menta frequentare solent3 et his quidem festis natalitiis, qui ad
mensam dominicam accesserunt numerati sunt plures quam 900.
Ad confessiones uero tantus factus est hominum concursus, ut
etiamsi iis quorum est praecipuum et frequentius audiendarum
confessionum munus, multi ex nostri collegii sacerdotibus addi-
ti essent, tantae tamen multitudini non sufficerent. In quo gene-
re nihil dicam de restinctis multorum odiis, nihil de restitutioni-
bus, nihil de mutato turpis uitae instituto, nihil de iis qui mul—
torum annorum uel totius uitae crimina confessi sunt. Nec est
difficile existimare in tanto hominum numero, in tam uariis na-
tionibus, in tot ordinibus, qui ad nos confluere solent, non dees-
se exempla quibus diuinae largitatis munera in multos declarata
sint. Vnum inter alia hoc loco referam Dei singulare beneficium
in quemdam adolescentem qui, cum castitatis uotum quo se ob-
strinxerat uiolasset, hoc etiam sceleri (in iis erat mentis tenebris)
scelus addiderat, ut per integrum annum, caelato crimine, con-
fessionis et Eucharistiae, non semel aut iterum, sed saepissime,
sacramentum sacrilegio uiolasset, ut liberiore licentia improbae
animi libidini, si rem apud sacerdotem non aperiret, indulgere
posset. Eo denique mens scelerata, atque adeo uesana deuenit,
ut et corpus et animam iarn daemoni deuouisset, qui frequenter
specie pulchra et eleganti illi se uidendum praebebat3 qua ex re

