302 POLANC1 coMPLEMENTA

uagentur, in scholis a praeceptoribus contineri solent, atque ut
dies sacros pie sancteque traducere a teneris asuescant, psalmos,
litanias, aliasque precationes decantare, et christianam doctrinam
certatim tractare ac repetere jubentur, aliqua imaguncula nomi-
nis IEsv veluti praemio illis proposita, qui promptius fideliusque
praescripta reddiderint.

27. De quottidianis sacerdotum, tam domesticorum quam
collegialium, occupationibus, nihil est quod uberius scribatur,
cum id, sicuti est proprium Societatis, ita quilibet aestimare fa-
cile possit. Festis enim diebus, non minus quam profestis, occu-
pati sunt in confessionibus audiendis, ad quas saepenumero ex le-
ctionibus accersuntur, perinde quasi praeter Societatis homines
nulli iam quodammodo sint, qui ea proximis officia praestent.
Laici quoque nostri scholastici, nisi qui missae ac uesperis decan-
tandis in templo uacant, non minus quam sacerdotes occupantur,
diebus praesertim feriatis; quin in publicis custodiis, xenodochiis,
paroeciis, quod paulo ante diximus, concionantur, ut ex tanto
numero perquam pauci in collegio remaneant. A prandio autem
post tonos ¹², quos terni festis duntaxat diebus facere solent, re-
liquum diei uesperis audiendis et sacrae lectioni Patris vicarii in
templo tribuitur. Noctu ante coenam casus conscientiae sacerdo-
tibus omnibus ac theologiae auditoribus, qui ad 40 sunt, expli-
cantur. Diebus in nostro gymnasio feriatis et mane sabbathi con-
trouersiae, ut horum temporum ratio postulat, theologis dunta-
xat publice declarantur. Et pomeridianis horis, qui graece no-
runt, ne, quae magno labore aliquando didicerunt, per inertiam
et incuriam excidant, intra domesticos parietes ea repetunt, et
lectionem aliquam audiunt. Praeterea diebus veneris, ut assolet,
priuata habetur exhortatio, quemadmodum domi fit. Et inter
coenandum non intermittitur quottidiana concio, tamin prima
quam in secunda mensa, cum iam propter multitudinem non
pauciores fere ad secundam quam ad primam cogantur accede-
re. Dominicis tamen diebus, pro concione, oratio ab aliquo stu-

12 «Tonos» nostrates, jam ab initio, quoddam declamationis exercitium
appellabant, confer si vacat Monum. Ignat„ ser. 1.¹’, XII, 686-087.

