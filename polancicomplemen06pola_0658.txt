616 POLANCI COMPLEMENTA

confessionem criminum absolutus a noxa, continuo sese, si uita
suppeteret, Societati nostrae deuouit. Ingrauesceste autem mor·
bo, curn iam uitae finis appropinquaret, cupiit corpus suum in
nouo templo terrae mandari, inque subsidium domus, alio nullo
prouocatus officio, bona sua testamento reliquit. Alii quoque, spi·
ritu caritatis impulsi, eodem uarias eleemosinas contulere, ut iam
locus alendis capitibus XX sufficiat, quod etiam catalogus indi-.
cabit. Proinde et rem et numerum deinceps auctum iri speran-
dum est.

12. Templum uero ipsum quamuis exiguum, nihilhominus
praetereuntium corda ad religionem ac pietatem inuitat, quocir-
ca multi precatum introeunt, quorum constat aliquos non optima
ingressos mente, diuinitus repente permotos ad morum emenda-
tionem, atque adeo ad ipsa Domini nostri sequenda consilia ani-
mum adiecisse: itaque et principum uirorum, et confitentium
quoque frequentia celebrari iam incipit. Sacerdotes ibi quattuor
commorantur, et casibus quos appellant conscientiae decidendis,
aliisque spiritualibus ministeriis, proximorum saluti prospiciunt;
ipsi uero nouitii‚ et coeli bonitate et horti spatiis adiuuantibus,
laeti in Domino prospera ualetudine utuntur: Deo laus.

13. Tertium Vrbis domicilium est nostri collegii, ubi hoc
anno ineunte MDLXVII, multo minor est quam superioribus an-
nis incolentium numerus, quippe uniuersi (quod commonstrabit
index) CXXX summam non excedunt: quorum XXX, probatio-
nis biennioznondum exacto, seorsum habentur ab aliis; et quam-
quam gymnasium frequentare non desinunt, proprio tamen pri-
uatim praefecto ad silentium tempestiuum, atque ad omnem hu-
militatem ac modestiam excoluntur. Horae spatium unius a pran-
dio, itemque post coenam (quod iis animi laxandi caussa tribui-
tur) tarn iucundis inter sese, piisque colloquiis mortificationibus-
que traducunt, ut magnam reliquis omnibus gaudii simul et
protectus materiam praebeant. Habent etiam interdum inter se
de spiritualibus quaestionibus scholas, quas collationes uocamus;
et priuatis cohortationibus ad officium excitantur. Precationi
quoque quam alii plus aliquanto temporis tribuunt. Ex collegio
autern ipso non desunt qui eas relaxationis horas quo melius col-

