EPIST.- 72.-31 DECEMBRIS 1561 303¹

dioso rhetorices composita recitatur. Coadiutores fratres dici non
potest quantam prae se ferant in continuis laboribus charitatem,
cum omneS, turn maxime caementarii, semper operi faciundo domi
et in collegio· intenti. Quocirca egregium obedientiae et submis-
sionis exemplum scholasticis praebent, a quibus ipsi uicissim
sumunt, cum eos lapides transferre, ceteraque ad usum aedificii
comportare, et saedulo in omnibus inseruire conspiciunt; ut inte -v
rim non dicam quosdam esse, et quidem sacerdotes ac magistros,
qui Marthae sortem coadiutoribus inuident, optarentque in eius-
modi ministeriis Christo seruire: quod a superioribus impetrare
saepius conati sunt.

28. Solent nostrum collegium aliquando cardinales aliique
praelati et principum oratores atque optimates inuisere, et ma-
gnam significationem dare eius praeclarae opinionis, quam de
nostra uita, moribus et doctrina habent3 et plurimum admirari
nostrorum fratrum multitudinem (sumus enim in collegio plus
centum et nonaginta, ut domi sexaginta, in collegio germanico
uiginti), et tantam in tanta nationum diuersitate concordiam. Sed
quod non externis modo, sed nobis etiam, admirationem maxi· ·
mam affert, illud est quod cum tam multi simus in hoc collegio,
et nullos habeamus prouentus aut redditus, nunquam tamen re-
bus necessariis egeamus; semperque fere prospera utamur uale-
tudine, ut paucissimi operam medici requirant. Neque minus est
in singulis animi robur, alacritas et laetitia in Christi obsequio,
et uirtutum ac mortificationum contentio, quas saepe a superio-
ribus studiose atque obnixe petunt, ut paulo ante significauimus.
Inuisit etiam nos semel et iterum illa, quae nobis hanc insulam
donauit, marchesia de Valle, uoluitque omnes partes collegii
perlustrare. Neque uero paruam coepit [sic] uoluptatem ex aedium
mutatione in uouam formam, admirata frequentiam nouorum cu-
biculorum, horti pulchritudinem, et aliarum habitationum ele-
gantiam et religiosum nitorem, ac praeter cetera, officinarum
commoditatem, et in omnibus his parandis celeritatem. Neque
minus illi mira uisa est fratrum, quos suos filios appellare solet,
modestia, submissio, et flagrans studium mortificationum, quas
a singulis in studiorum feriis efflagitataS, descriptasque, cum a

