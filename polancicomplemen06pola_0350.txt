308 ΡΟιΑΝοι COMPLEMENTA

oratori, quem Romae habent, per litteras mandant, ut totum hoc
negocium suscipiat, et quarn diligentissime curet, adhibeatque,
si opus sit, au[c]toritatem quorumlibet cardinalium, atque adeo,
si res postulet, ad pedes pontificis se proiiciat. Omnia porro ne-
cessaria liberaliter ciuitas offert; assignat enim collegio in primis
templum in media vrbe situm, amplum, elegans, ornatum atque
instructum; deinde commodissimas aedes templo coniunctas,
eosque prouentus annuos, qui 16 et eo amplius hominibus tole-
randis satis sit. „Quapropter dabitur opera ne ea spes, quarn in
Societate habent, illos homines frustretur, cum praesertim ad
haec publica uota accedat studium et liberalitas multorum priua-
torum ciuium, et quidem diuitum, quorum alii ecclesiasticos
redditus seu beneficia, alii alia quaecumque necessaria erunt,
studiose pollicentur ac deferunt. Omnes uero tam bonam de So

cietate conceperunt opinionem, ut quo primum die collegium de-
cretum est, singularis cuiusdam laetitiae apertam significatio—
nem singuli dederint, et in spem certissimam uenerint, fore ut
hac ratione Deus spiritualem illius populi egestatem subleuare
dignetur. Eiusdem sacerdotis ac Patris opera, duo asculanae ec-
clesiae canonici animum ad Societatem applicarunt, quorum alter
iam receptus est, alterurn aduersa ualetudo inuitum moratur. Non-
nullae praeterea simultates, inimicitiae, intestinaeque discordiae
ortae inter primarios ciues ex caede cognatorum, partim omnino
sublatae fuerunt et extinctae, partim mitigatae ac repressae.

38. Nuper pontifex maximus cardinali de Monte, Iulii tertii
alumno, quem Tybur iussit commigrare ¹⁵, unum aliquem ex no-
stris adiungi uoluit. Is uero profectus agit in tyburtino collegio,
quotidie tamen fere cardinalem in proximis aedibus habitantem
inuisit‚ qui quidem ex uitae in melius mutatione, animos sibi mul·
torum deuinxit; nostrae autem Societatis tam studiosus euasit, ut

16

magis esse non possit. Ille porro noster Pater ,rector nuper

1⁵ Innocentius de Monte, nepos (adoptivus) Julii 111, a quo creatus est
cardinalis die 30 Maji 1550. Die 27 Maji 1560 mandato Pii IV in carcerem
missus erat, in arcem Sancti Angeli. Obiit 3 Nov. 1577. Cf. Lainz'i Monam„
I, 516, 5173 EUBEL, III, 353 MERKLE, op. cit.‚ 345.

¹⁶ Hic fuisse videtur P. Petrus Pradene, qui prope finem hujus anni re-

