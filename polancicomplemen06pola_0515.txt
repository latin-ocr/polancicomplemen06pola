EPIST. 104.—14 JUL11 1564 475

suppliciis uiuum ad inferos mactari, quam si posset, odium inimi-
corum sanguine non explere. Conciones rursum, et doctrinam
xpianam. libenter audiunt, et memoria complectuntur; confiten-
tur et communicant; orant priuatim3 et Deo quotidie publice sup-
plicant3 quodque potissime necessarium est, qui uel morte uel
alia quauis poena mulctandi sunt, id libenter, nec minima pec-
catorum et anteactae uitae penitentia ferunt.

13. Quod superest, ad munus officiumque eos examinandi
qui sacris initiari debent, hoc id temporis adiuncxit cardinalis Sa
bellus, pontificis maximi vicarius, ut unum ex Patribus Societa-
tis omnia Vrbis templa secum lustrare uoluerit. Quod itidem car-
dinalis Farnesius ⁷, cuius in potestate ac ditione sunt Romae sub
titulo diui Laurentii in Damaso paroeciae¹ non minus sexaginta,
curauerit. Neque his contentus pontifeX, et cardinales quatuor-
decim, aliique antistites quorum erant partes uidere quibusnam
romanum seminarium tute committi posset, illud etiam, nemine
dissentiente, nobis tradendum statuerunt. Quae res quamquam
infiniti ponderis et laboris, magnum tamen in nos decurionum
et sacerdotum cum uariis calumniis odium excitauit. Sed non
potuit diu sic oppressa contumeliis ueritas latere, quin illa cal-'
lida et religionem simulans inuidia, se ipsam nullo urgente pa-
tefaceret, et in proprio sese gremio sepeliret. Nam cum isti sa·
cerdotes quosdam elegissent, eosque pontifici maximo tamquam
seminarii idoneos moderatores obtulissent, se ipsos imprudenter,
nobis tacentibus, prodiderunt3 quodque minime uolebant, non
modo ambitiosos, uerum etiam ad munus quod optabant non sa-
tis aptos ostenderunt3 ut proinde merito repulsam cum insigni
dedecore tulisse uideantur. Et haec quidem Romae.

14. Nunc, ea quae in uicinis oppidis per eosdem nostrae So-
cietatis homines Xpus. agere dignatus est, breuiter et uniuerse
comprehendam. Primo, qui totam quadragesimam concionaren-
tur, alterum cardinalis perusinus ⁸ Otriculum, alterum Voltura-
ram cardinalis alexandrinus ⁹ mitti curauerunt. Sub initium uero

⁷ Alexander.
8 Cf. epist. 75, annot. 35.
⁹ Cf. epist. 67, annot. 3.

