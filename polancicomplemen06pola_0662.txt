620 POLANcr COMPLEMENTA

datos, iussit perinde tractari atque antea, hoc est, perinde ac ce·
teri omnes habentur. Multi in eo contubernio e summa totius-
ferme Europae nobilitate censentur. E nostris autem ibi III et
XXX uersantur‚ quos monstrabit index3 praeter aliquot alios qui
in Societatem recipi postulantes, ante quam eos ad nouitiorum
coetum aggregemus, ex hac ueluti praeuia germanici collegii
probatione aestimantur; quibus omnibus et iis qui continuandae
probationis caussa illuc e domestica probatione mittuntur, in
semota aedium parte, cum suo praefecto qui illos in officio ac re-
ligione contineat, certus ad diuersandum locus est attributus. Hi
porro in uniuersum domestici nostri nouitiOrum praefecti nutum
atque auctoritatem sequuntur.

21. Contubernalium autem ipsorum cum in litteris, tum
uero in spiritu profectus quotidie cernitur. Quam ad rem non
mediocriter profuere in singulis ordinibus (ii ex aetatum ferme
gradu tres sunt, summorum⁷ mediorum et intimorum), singu-
la priuatim sodalitia constituta3 ad quae tantummodo patet acli-
tus iis qui praecipuo quodam studio pietatis tenentur; atque ob
id ipsum precationi plus temporis aliquanto tribuere, de rebus
spiritalibus agere, crebro etiam sacramenta suscipere non recu-
sant. Itaque re ipsa iam constat bonos ibidem in virtute profice—
re, ceteros autem eniti ut ad huiusmodi coetus non indigni ha-
beantur3 in quos postquam adscripti sunt, adhibitis remediis pau-
latim curantur et excoluntur3 ac tantus omnino in plerisque ar-
dor animi ac studium pietatis elucet, ut flagra, ieiunia et alia id
genus efflagitantium, rector uix importunitati resistat, et co-
gatur interdum aliqua (non tamen sine moderatione) concedere.
Sodalitati Nominis Dei, quam iuramentorum appellant, pauco—
rum exemplo adducti, nomina ceteri pariter omnes dedere. Multi
etiam e spiritalibus nostris meditationibus fructum cepere per-
magnum. Multa quoque obiere munera caritatis, quemadmodum
infra suo loco exponeturq Multum uero etiam, praefectorum et
publice et priuatim habitis cohortationibus ac monitis, adiuti
sunt.

22. Progressus eorum in literis perquam diligenter curatur.
Ad eam operam quam in collegio nostro doctoribus dant, etiam

