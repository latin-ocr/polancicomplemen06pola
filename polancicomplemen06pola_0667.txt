Eprsr. 128.—1 JANUARn 1507 625

Paucis deinde post diebus, ad mulierem Pater curn marito se
contulit, eamque apud foeminam Vrbis primariam collocatam
Dominus ad sese conuertit. Nunc itaque cum marito et liberis
christianis uitam laeta degit in Domino.

30. Alius item hebraeus, in primis Italiae totius honestus
ac diues, ipsiusmet summi pontificis opera studioque conuersus,
ut alias quoque me scribere memini ⁸, simul cum filiis tribus et
fratris filio (namque uxor etsi nostrorum opera a Domino post
tres deinde menses ad sanitatem redacta est, in praesentia tamen
in iudaismo obstinata permanserat), per catechismum eruditus a
nostris, et uniuersi ipsiusmet summi pontificis manibus baptizati,
eiusdem nomine, cognomine, insignibus, multisque priuilegiis
decorati sunt. Is igitur Michael (idem ante baptismum Elias), fre-
quentis Eucharistiae beneficio tantos in spiritu fecit progressus,
ut nisi matrimonii uinculis esset astrictus, ipsa iam Domini con-
silia, relicto seculo, cogitaret. Cumque ad maturitatem celeriter
peruenisset, bonus ueluti fructus a Domino nostro decerptus est.
Sed priusquam excessit e uita, magna cum laude testamentum
fecit eiusmodi, quod reuocandis a superstitione ceteris filiis ma-v
xime idoneum iudicauit, iis nisi conuerterentur‚ nihil ferme re
linquens3 et simul de genere ipso conflatae pecuniae religione
commotus, eam rem totam onusque ab se in executores testa-
menti atque in ipsum pontificem transtulit, ut quibus oporteret,
ac quantum, ipsi pro suo arbitrio restituerent. Tum uerbis in
christiana pietate fideque constantibus, uxorem catechumenam
et ceteros qui aderant consolatus, omnibus sacramentis munitus,
stricto manibus crucifixo, animam reddidit Creatori. onr ua<
riis tentationibus ante baptismum uexata, eas denique Dei bene-
ficio et nostrorum opera superauit, ac baptizata est. Nunc autem
in templo nostro (ut maritus antea fecerat), mysteria frequentare
non desinit.

31. Post conuersionem Eliae, intra mensem unum uel duos,
iudaei plus XL conuersi, partimque iam baptizati sunt, partim
adhuc catechismo dant operam. Sed quoniam domus catechu-

⁸ Vide epist. 123, n. 53 et cf. C1Acox.-OLDom., ibid„ 1004.
PoLAch (JOMPIAEMENTA 40

