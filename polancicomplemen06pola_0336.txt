294 POLANOE COMPLEMENTA

16. In publicis ¹praeterea custodiis pietas nostrorum et cha-‘
ritas aduersus uinctos, ut consueuit, enituit: omnes enim crebris
concionibus et priuatis cohortationibus adiuti sunt; permulti
etiam a grauissimorum peccatorum uinculis, quibus iam diu
constricti tenebantur, per sacras confessiones absoluti fuerunt3
aliqui denique ad votum religionis, quod iam pridem concepe-
rant, quamprimum exoluendum sunt incitati; sublatis quoque
lusoriis foliis, ut pios libros haberent, quibus legendis, et a pec-
catis abstinerent, et tempus utiliter fallerent, et christianos mo—
res addiscerent, curatum est. Quidam capitali sententia iam
damnatus ob scelera quae doloris impatiens in tormentis fuerat
ementitus, cum mortem sibi imminere cogitaret, aestuans animo
omnisque consilii et auxilii expers, ad instituendam totius uitae
confessionem est a nostris impulsus, atque ad constanter mor—
tem, quamuis immeritam, perferendam inflammatus, ut hac ra-
tione diuinam opem et misericordiam impetraret. Hoc ille tam
salutare consilium libenti ac alacri animo executus, praeter
omnium opinionem, periculum mortis effugit, et diuinitus libera-
tus, ne parum gratus erga summam clementiam esset, meliores
uitae christianae rationes suscepit.

17. Ad aegrotos item consolandos et confessionis antidoto
subleuandos‚ et ad moribundos iuuandos non raro uocamur.
Quae quidem humanitatis et christianae charitatis officia, dum
primariis quoque uiris accersiti praestamus, eorum aliqui, infensi
alioqui Societati, nobis conciliantur. Ad moniales praeterea con-
ciones habentur, et in xenodochiis et paroeciis ubi antea non ha·
bebantur. Id autem fit cum laude ac fructu tanto, ut saedulo
praesertim parochi pridie quam sit habenda concio, collegii prae-
fectum admonitum ueniant, se signum futurae concionis datu-
ros, et oratum ne ipsis desit.

18. Institutae sunt etiam quaedam hominum societates ad
diuersa christianae pietatis et charitatis offitia praestanda; et
quae institutae quidem antea erant, sed neglectis suis decretis et
legibus iacebant, per nostros quibus suas regulas corrigendas et
pro arbitratu immutandas tradiderunt, subleuatae erectaeque
sunt, et ad maius robur quam pristinum reuocatae3 ita ut plus

